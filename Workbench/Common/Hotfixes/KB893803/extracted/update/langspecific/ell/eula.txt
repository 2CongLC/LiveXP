ΣΥΜΠΛΗΡΩΜΑΤΙΚΗ ΑΔΕΙΑ ΧΡΗΣΗΣ ΤΕΛΙΚΟΥ ΧΡΗΣΤΗ ΓΙΑ 
ΛΟΓΙΣΜΙΚΟ ΤΗΣ MICROSOFT ("Συμπληρωματική Άδεια")


ΣΗΜΑΝΤΙΚΟ:  ΔΙΑΒΑΣΤΕ ΠΡΟΣΕΚΤΙΚΑ - Τα συστατικά μέρη 
του λειτουργικού συστήματος της Microsoft που συνοδεύουν 
αυτήν την Συμπληρωματική Άδεια, συμπεριλαμβανομένης 
οποιασδήποτε άμεσης ("online") ή ηλεκτρονικής τεκμηρίωσης 
("Συστατικά Μέρη Λειτουργικού Συστήματος") υπόκεινται στους 
όρους και τις προϋποθέσεις της Άδειας με την οποία σας 
παραχωρήθηκε η άδεια χρήσης του ισχύοντος προϊόντος του 
λειτουργικού συστήματος της Microsoft που περιγράφεται 
παρακάτω (καθεμία από τις οποίες αποτελεί "Άδεια Χρήσης 
Τελικού Χρήστη" ή "Άδεια") και τους όρους και τις 
προϋποθέσεις αυτής της Συμπληρωματικής Άδειας.  ΕΑΝ 
ΕΓΚΑΤΑΣΤΗΣΕΤΕ, ΑΝΤΙΓΡΑΨΕΤΕ, ΚΑΝΕΤΕ ΛΗΨΗ, 
ΑΠΟΚΤΗΣΕΤΕ ΠΡΟΣΒΑΣΗ Ή ΧΡΗΣΙΜΟΠΟΙΗΣΕΤΕ ΜΕ 
ΟΠΟΙΟΝΔΗΠΟΤΕ ΑΛΛΟΝ ΤΡΟΠΟ ΤΑ ΣΥΣΤΑΤΙΚΑ ΜΕΡΗ 
ΛΕΙΤΟΥΡΓΙΚΟΥ ΣΥΣΤΗΜΑΤΟΣ, ΣΥΜΦΩΝΕΙΤΕ ΜΕ ΤΟΥΣ 
ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ ΤΗΣ ΙΣΧΥΟΥΣΑΣ ΑΔΕΙΑΣ 
ΤΟΥ ΠΡΟΪΟΝΤΟΣ ΛΕΙΤΟΥΡΓΙΚΟΥ ΣΥΣΤΗΜΑΤΟΣ ΚΑΙ ΑΥΤΗΣ 
ΤΗΣ ΣΥΜΠΛΗΡΩΜΑΤΙΚΗΣ ΑΔΕΙΑΣ ΚΑΙ ΔΕΣΜΕΥΕΣΤΕ ΑΠΟ 
ΑΥΤΟΥΣ.  ΕΑΝ ΔΕΝ ΣΥΜΦΩΝΕΙΤΕ ΜΕ ΑΥΤΟΥΣ ΤΟΥΣ 
ΟΡΟΥΣ ΚΑΙ ΤΙΣ ΠΡΟΫΠΟΘΕΣΕΙΣ, ΜΗΝ ΕΓΚΑΤΑΣΤΗΣΕΤΕ, 
ΑΝΤΙΓΡΑΨΕΤΕ, ΚΑΝΕΤΕ ΛΗΨΗ, ΑΠΟΚΤΗΣΕΤΕ ΠΡΟΣΒΑΣΗ 
Ή ΧΡΗΣΙΜΟΠΟΙΗΣΕΤΕ ΤΑ ΣΥΣΤΑΤΙΚΑ ΜΕΡΗ 
ΛΕΙΤΟΥΡΓΙΚΟΥ ΣΥΣΤΗΜΑΤΟΣ.

ΣΗΜΕΙΩΣΗ:  ΕΑΝ ΔΕΝ ΕΧΕΤΕ ΑΝΤΙΓΡΑΦΟ ΤΟΥ 
ΠΡΟΪΟΝΤΟΣ ΛΕΙΤΟΥΡΓΙΚΟΥ ΣΥΣΤΗΜΑΤΟΣ ΤΗΣ 
MICROSOFT (ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, 
ΤΩΝ MICROSOFT WINDOWS XP PROFESSIONAL, 
MICROSOFT WINDOWS 2000 PROFESSIONAL, 
MICROSOFT WINDOWS 2000 SERVER Ή MICROSOFT 
WINDOWS 2000 ADVANCED SERVER) ΜΕ ΕΓΚΥΡΗ ΑΔΕΙΑ 
ΧΡΗΣΗΣ ΓΙΑ ΤΟ ΟΠΟΙΟ ΠΑΡΕΧΕΤΑΙ ΚΑΘΕ ΣΥΣΤΑΤΙΚΟ 
ΜΕΡΟΣ ΛΕΙΤΟΥΡΓΙΚΟΥ ΣΥΣΤΗΜΑΤΟΣ (καθένα από τα οποία 
αποτελεί "Προϊόν Λειτουργικού Συστήματος"), ΔΕΝ ΣΑΣ 
ΠΑΡΕΧΕΤΑΙ ΤΟ ΔΙΚΑΙΩΜΑ ΝΑ ΕΓΚΑΤΑΣΤΗΣΕΤΕ, ΝΑ 
ΑΝΤΙΓΡΑΨΕΤΕ, ΝΑ ΚΑΝΕΤΕ ΛΗΨΗ, ΝΑ ΑΠΟΚΤΗΣΕΤΕ 
ΠΡΟΣΒΑΣΗ Ή ΝΑ ΧΡΗΣΙΜΟΠΟΙΗΣΕΤΕ ΜΕ 
ΟΠΟΙΟΝΔΗΠΟΤΕ ΑΛΛΟ ΤΡΟΠΟ ΤΑ ΣΥΣΤΑΤΙΚΑ ΜΕΡΗ 
ΛΕΙΤΟΥΡΓΙΚΟΥ ΣΥΣΤΗΜΑΤΟΣ ΚΑΙ Η ΠΑΡΟΥΣΑ 
ΣΥΜΠΛΗΡΩΜΑΤΙΚΗ ΑΔΕΙΑ ΔΕΝ ΣΑΣ ΠΑΡΕΧΕΙ ΚΑΝΕΝΑ 
ΔΙΚΑΙΩΜΑ.

Οι όροι που αναφέρονται με κεφαλαία σε αυτήν τη 
Συμπληρωματική Άδεια και δεν ορίζονται διαφορετικά στην 
παρούσα θα έχουν την έννοια που τους έχει αποδοθεί στην 
ισχύουσα Άδεια Προϊόντος Λειτουργικού Συστήματος.

Γενικά.  Τα Συστατικά Μέρη Λειτουργικού Συστήματος σας 
παρέχονται αποκλειστικά για την ενημέρωση, τη συμπλήρωση 
ή την αντικατάσταση της υφιστάμενης λειτουργικότητας του 
ισχύοντος Προϊόντος Λειτουργικού Συστήματος, και με την 
εγκατάστασή τους, τα Συστατικά Μέρη Λειτουργικού 
Συστήματος γίνονται τμήμα του Προϊόντος Λειτουργικού 
Συστήματος.  Με την παρούσα σας παραχωρείται η άδεια 
χρήσης των Συστατικών Μερών Λειτουργικού Συστήματος 
σύμφωνα με τους όρους και τις προϋποθέσεις της Άδειας του 
Προϊόντος Λειτουργικού Συστήματος για το ισχύον Προϊόν 
Λειτουργικού Συστήματος (η οποία ενσωματώνεται στην 
παρούσα εξ αναφοράς) και τους όρους και τις προϋποθέσεις 
που ορίζονται στην παρούσα Συμπληρωματική Άδεια, υπό τον 
όρο ότι συμμορφώνεστε με όλους τους εν λόγω όρους και 
προϋποθέσεις.  Στην έκταση που υπάρχει σύγκρουση μεταξύ 
οποιουδήποτε από αυτούς τους όρους και τις προϋποθέσεις 
που αφορούν τα Συστατικά Μέρη Λειτουργικού Συστήματος, οι 
όροι και οι προϋποθέσεις αυτής της Συμπληρωματικής Άδειας 
υπερισχύουν.

Πρόσθετα Δικαιώματα και Περιορισμοί.  

* Εάν έχετε πολλά αντίγραφα με έγκυρη άδεια χρήσης του 
Προϊόντος Λειτουργικού Συστήματος, επιτρέπεται να 
αναπαραγάγετε, να εγκαταστήσετε και να χρησιμοποιήσετε ένα 
αντίγραφο των Συστατικών Μερών του Λειτουργικού 
Συστήματος σε όλους τους υπολογιστές σας στους οποίους 
εκτελούνται αντίγραφα με έγκυρη άδεια χρήσης του Προϊόντος 
Λειτουργικού Συστήματος, υπό τον όρο ότι χρησιμοποιείτε αυτά 
τα πρόσθετα αντίγραφα των Συστατικών Μερών Λειτουργικού 
Συστήματος σύμφωνα με τους όρους και τις προϋποθέσεις που 
αναφέρονται πιο πάνω.  

* Επιτρέπεται να αναπαραγάγετε ένα πρόσθετο αντίγραφο των 
Συστατικών Μερών Λειτουργικού Συστήματος αποκλειστικά για 
σκοπούς αρχειοθέτησης ή επανεγκατάστασης των Συστατικών 
Μερών Λειτουργικού Συστήματος στον ίδιο υπολογιστή στον 
οποίο έχουν ήδη εγκατασταθεί τα Συστατικά Μέρη Λειτουργικού 
Συστήματος, εκτός κι αν αποκτήσατε τα Συστατικά Μέρη 
Λειτουργικού Συστήματος σε εξωτερικό αποθηκευτικό μέσο.  
  Η Microsoft Corporation, οι θυγατρικές της ή/και οι 
προμηθευτές της διατηρούν κάθε δικαίωμα, κυριότητα και 
συμφέρον που περιλαμβάνονται στα Συστατικά Μέρη του 
Λειτουργικού Συστήματος.  Η Microsoft Corporation, οι 
θυγατρικές της ή/και οι προμηθευτές της επιφυλάσσονται όλων 
των δικαιωμάτων τα οποία δεν παραχωρούνται ρητά.

Η ΠΕΡΙΟΡΙΣΜΕΝΗ ΕΓΓΥΗΣΗ (ΕΑΝ ΥΠΑΡΧΕΙ) ΠΟΥ 
ΣΥΜΠΕΡΙΛΑΜΒΑΝΕΤΑΙ ΣΤΗΝ ΙΣΧΥΟΥΣΑ ΑΔΕΙΑ ΤΟΥ 
ΠΡΟΪΟΝΤΟΣ ΛΕΙΤΟΥΡΓΙΚΟΥ ΣΥΣΤΗΜΑΤΟΣ ΙΣΧΥΕΙ ΓΙΑ ΤΑ 
ΣΥΣΤΑΤΙΚΑ ΜΕΡΗ ΛΕΙΤΟΥΡΓΙΚΟΥ ΣΥΣΤΗΜΑΤΟΣ, ΥΠΟ ΤΟΝ 
ΟΡΟ ΟΤΙ ΣΑΣ ΕΧΕΙ ΧΟΡΗΓΗΘΕΙ ΑΔΕΙΑ ΧΡΗΣΗΣ ΓΙΑ ΤΑ 
ΣΥΣΤΑΤΙΚΑ ΜΕΡΗ ΛΕΙΤΟΥΡΓΙΚΟΥ ΣΥΣΤΗΜΑΤΟΣ ΚΑΤΑ ΤΗ 
ΔΙΑΡΚΕΙΑ ΤΗΣ ΠΕΡΙΟΡΙΣΜΕΝΗΣ ΕΓΓΥΗΣΗΣ ΤΗΣ 
ΙΣΧΥΟΥΣΑΣ ΑΔΕΙΑΣ ΤΟΥ ΠΡΟΪΟΝΤΟΣ ΛΕΙΤΟΥΡΓΙΚΟΥ 
ΣΥΣΤΗΜΑΤΟΣ.  ΜΕ ΤΗΝ ΠΑΡΟΥΣΑ ΣΥΜΠΛΗΡΩΜΑΤΙΚΗ 
ΑΔΕΙΑ ΔΕΝ ΠΑΡΑΤΕΙΝΕΤΑΙ Η ΧΡΟΝΙΚΗ ΠΕΡΙΟΔΟΣ ΓΙΑ ΤΗΝ 
ΟΠΟΙΑ ΧΟΡΗΓΕΙΤΑΙ Η ΠΕΡΙΟΡΙΣΜΕΝΗ ΕΓΓΥΗΣΗ.




