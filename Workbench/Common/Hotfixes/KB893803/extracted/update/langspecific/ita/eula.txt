CONTRATTO DI LICENZA SUPPLEMENTARE CON 
L'UTENTE FINALE PER IL SOFTWARE MICROSOFT 
("Contratto Supplementare")


IMPORTANTE - LEGGERE CON ATTENZIONE: i componenti 
software del sistema operativo Microsoft e l'eventuale 
documentazione "online" o elettronica ("Componenti del 
Sistema Operativo") sono soggetti ai termini e alle condizioni 
del Contratto di Licenza con l'Utente finale ("Contratto") relativo 
alla copia del prodotto software del sistema operativo Microsoft 
concessa in licenza e ai termini e alle condizioni del presente 
Contratto Supplementare. INSTALLANDO, COPIANDO O 
ALTRIMENTI UTILIZZANDO I COMPONENTI DEL SISTEMA 
OPERATIVO, L'UTENTE ACCETTA DI ESSERE VINCOLATO 
DAI TERMINI E DALLE CONDIZIONI DEL RELATIVO 
CONTRATTO DI LICENZA PER IL PRODOTTO DEL SISTEMA 
OPERATIVO E DEL PRESENTE CONTRATTO 
SUPPLEMENTARE. QUALORA L'UTENTE NON ACCETTI I 
TERMINI E LE CONDIZIONI DEL PRESENTE CONTRATTO 
SUPPLEMENTARE, ALLORA NON POTRÀ INSTALLARE, 
COPIARE O UTILIZZARE I COMPONENTI DEL SISTEMA 
OPERATIVO E DOVRÀ RESTITUIRLI PRONTAMENTE AL 
RIVENDITORE. IN TALE IPOTESI, QUALORA AL MOMENTO 
DELL'ACQUISTO IL RIVENDITORE ABBIA EMESSO 
FATTURA, L'UTENTE POTRÀ OTTENERE IL RIMBORSO 
DEL PREZZO. DIVERSAMENTE L'UTENTE POTRÀ 
OTTENERE LA SOSTITUZIONE DEI COMPONENTI DEL 
SISTEMA OPERATIVO CON ALTRO PRODOTTO DI PARI 
PREZZO O UN BUONO PER IL FUTURO ACQUISTO DI UN 
ALTRO PRODOTTO DI PARI PREZZO.

NOTA: QUALORA L'UTENTE NON DISPONGA DI UNA 
COPIA DI LICENZA VALIDA DEL PRODOTTO DEL SISTEMA 
OPERATIVO MICROSOFT (COMPRESI, IN VIA 
ESEMPLIFICATIVA, MICROSOFT WINDOWS XP 
PROFESSIONAL, MICROSOFT WINDOWS 2000 
PROFESSIONAL, MICROSOFT WINDOWS 2000 SERVER O 
MICROSOFT WINDOWS 2000 ADVANCED SERVER) PER IL 
QUALE CIASCUN COMPONENTE DEL SISTEMA 
OPERATIVO VIENE FORNITO ("Prodotto del Sistema 
Operativo"), NON SARÀ AUTORIZZATO A INSTALLARE, 
COPIARE, SCARICARE, ACCEDERE O ALTRIMENTI 
UTILIZZARE I COMPONENTI DEL SISTEMA OPERATIVO E 
NON DISPORRÀ DEI DIRITTI CONCESSI DAL PRESENTE 
CONTRATTO DI LICENZA SUPPLEMENTARE.

Tutti i termini in maiuscolo contenuti nel presente Contratto 
Supplementare e non altrimenti definiti avranno il significato 
assegnato loro nel relativo Contratto di Licenza per il Prodotto 
del Sistema Operativo.

In generale. I Componenti del Sistema Operativo sono forniti 
all'utente esclusivamente al fine di aggiornare, integrare o 
sostituire la funzionalità esistente del relativo Prodotto del 
Sistema Operativo. Una volta installati, tali Componenti 
diventano parte del Prodotto del Sistema Operativo. Con il 
presente Contratto, viene concessa all'utente una licenza di 
utilizzo dei Componenti del Sistema Operativo in base ai termini 
e alle condizioni previste dal Contratto di Licenza per il Prodotto 
del Sistema Operativo applicabile (da considerarsi parte 
integrante del presente Contratto Supplementare in virtù 
dell'espresso richiamo) e in base ai termini e alle condizioni del 
presente Contratto Supplementare, a condizione che si attenga 
a tutti tali termini e condizioni. Nel caso in cui i termini e le 
condizioni applicabili ai Componenti del Sistema Operativo 
contrastino fra loro, i termini e le condizioni specificati nel 
presente Contratto Supplementare avranno la precedenza.

Diritti e limitazioni aggiuntivi

* Qualora l'utente disponga di più copie validamente concesse 
in licenza del Prodotto del Sistema Operativo, potrà riprodurre, 
installare e utilizzare una copia dei Componenti del Sistema 
Operativo su tutti i computer che eseguono copie validamente 
concesse in licenza del Prodotto del Sistema Operativo, a 
condizione che l'utente utilizzi tali copie aggiuntive dei 
Componenti in conformità con i termini e le condizioni 
precedentemente specificati. 

* Salvo il caso di acquisto dei Componenti del Sistema 
Operativo su supporti esterni, l'utente è autorizzato a eseguire 
un'unica copia dei Componenti esclusivamente per scopi di 
archiviazione o reinstallazione nel medesimo computer in cui 
erano precedentemente installati.  Microsoft Corporation, 
le sue consociate e/o fornitori mantengono la titolarità, i diritti e 
gli interessi relativi ai Componenti del Sistema Operativo. Tutti i 
diritti che non siano stati espressamente concessi sono riservati 
a Microsoft Corporation, alle sue consociate e/o fornitori.

L'EVENTUALE GARANZIA LIMITATA INCLUSA 
NELL'APPLICABILE CONTRATTO DI LICENZA PER IL 
PRODOTTO DEL SISTEMA OPERATIVO È VALIDA PER I 
COMPONENTI DEL SISTEMA OPERATIVO, A CONDIZIONE 
CHE QUESTI SIANO STATI RICEVUTI IN LICENZA ENTRO IL 
PERIODO DI VALIDITÀ DELLA GARANZIA LIMITATA 
DELL'APPLICABILE CONTRATTO DI LICENZA PER IL 
PRODOTTO DEL SISTEMA OPERATIVO. IL PRESENTE 
CONTRATTO SUPPLEMENTARE NON ESTENDE IL 
PERIODO DI VALIDITÀ DELLA GARANZIA LIMITATA.




