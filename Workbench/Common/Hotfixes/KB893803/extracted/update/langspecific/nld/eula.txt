AANVULLENDE GEBRUIKSRECHTOVEREENKOMST VOOR 
MICROSOFT-SOFTWARE ("Aanvullende Overeenkomst")


BELANGRIJK: LEES DIT ZORGVULDIG DOOR - Deze 
onderdelen van het besturingssysteem van Microsoft 
Corporation ("Microsoft"), inclusief eventuele "on line" of 
elektronische documentatie ("Besturingssysteemonderdelen"), 
zijn onderworpen aan de bepalingen van de overeenkomst 
volgens welke u het toepasselijke Microsoft-
besturingssysteemproduct dat hierna wordt beschreven, in 
licentie hebt gekregen ( "Gebruiksrechtovereenkomst" of 
"Overeenkomst") en aan de bepalingen van deze Aanvullende 
Overeenkomst. DOOR DE 
BESTURINGSSYSTEEMONDERDELEN TE INSTALLEREN, 
TE KOPIËREN, TE DOWNLOADEN, ER TOEGANG TOE TE 
VERKRIJGEN OF ANDERSZINS TE GEBRUIKEN, STEMT U 
ERMEE IN AAN DE BEPALINGEN VAN DE OVEREENKOMST 
AANGAANDE HET TOEPASSELIJKE 
BESTURINGSSYSTEEMPRODUCT EN VAN DEZE 
AANVULLENDE OVEREENKOMST GEBONDEN TE ZIJN. 
INDIEN U NIET INSTEMT MET DEZE BEPALINGEN, MAG U 
DE BESTURINGSSYSTEEMONDERDELEN NIET 
INSTALLEREN, KOPIËREN, DOWNLOADEN, ER TOEGANG 
TOE VERKRIJGEN OF GEBRUIKEN.

OPMERKING: INDIEN U NIET BESCHIKT OVER EEN 
GELDIGE LICENTIE VOOR HET MICROSOFT 
BESTURINGSSYSTEEMPRODUCT (MET INBEGRIP VAN, 
MAAR NIET BEPERKT TOT MICROSOFT WINDOWS XP 
PROFESSIONAL, MICROSOFT WINDOWS 2000 
PROFESSIONAL, MICROSOFT WINDOWS 2000 SERVER OF 
MICROSOFT WINDOWS 2000 ADVANCED SERVER (elk een 
Besturingssysteemproduct), BENT U NIET GERECHTIGD DE 
BESTURINGSSYSTEEMONDERDELEN TE INSTALLEREN, 
TE KOPIËREN, TE DOWNLOADEN, ER TOEGANG TOE TE 
VERKRIJGEN OF ANDERSZINS TE GEBRUIKEN EN KUNT U 
AAN DEZE AANVULLENDE OVEREENKOMST GEEN 
RECHTEN ONTLENEN.

Termen in hoofdletters in deze Aanvullende Overeenkomst die 
hier niet anderszins zijn gedefinieerd, hebben dezelfde 
betekenis als gedefinieerd in de Overeenkomst van het 
toepasselijke Besturingssysteemproduct.

Algemeen. De Besturingssysteemonderdelen worden 
uitsluitend aan u verstrekt om bestaande functionaliteit van het 
toepasselijke Besturingssysteemproduct bij te werken, aan te 
vullen of te vervangen en na installatie worden de 
Besturingssysteemonderdelen onderdeel van het 
Besturingssysteemproduct. Microsoft verleent u een licentie 
voor het gebruiken van de Besturingssysteemonderdelen in 
overeenstemming met de bepalingen van de Overeenkomst 
voor het toepasselijke Besturingssysteemproduct (dat hierdoor 
middels verwijzing hierin is opgenomen) en de bepalingen die 
in deze Aanvullende Overeenkomst worden uiteengezet, mits u 
al deze bepalingen naleeft. Indien er sprake is van 
tegenstrijdigheid tussen de bepalingen en voorwaarden die op 
de Besturingssysteemonderdelen van toepassing zijn, 
prevaleren de bepalingen in deze Aanvullende Overeenkomst.

Aanvullende rechten en beperkingen. 

* Indien u beschikt over meerdere exemplaren met geldige 
licenties van het Besturingssysteemproduct, mag u één 
exemplaar van de Besturingssysteemonderdelen op al uw 
computers installeren en gebruiken waarop exemplaren van het 
toepasselijke Besturingssysteemproduct met geldige licentie 
worden uitgevoerd, mits u dergelijke aanvullende exemplaren 
van de Besturingssysteemonderdelen gebruikt overeenkomstig 
de hierboven genoemde bepalingen. 

* Als u de Besturingssysteemonderdelen niet op externe media 
hebt verkregen, mag u één kopie van de 
Besturingssysteemonderdelen maken, uitsluitend voor 
archiefdoeleinden of voor het opnieuw installeren van de 
Besturingssysteemonderdelen op dezelfde computer als 
waarop de Besturingssysteemonderdelen eerder waren 
geïnstalleerd.  Microsoft Corporation, haar 
dochterondernemingen en/of leveranciers behouden alle 
rechten op, de eigendom van en belangen in de 
Besturingssysteemonderdelen. Alle rechten die niet specifiek 
worden verleend, zijn voorbehouden aan Microsoft Corporation, 
haar dochterondernemingen en/of haar leveranciers.

DE BEPERKTE GARANTIE (INDIEN AANWEZIG) DIE BIJ DE 
OVEREENKOMST VAN HET TOEPASSELIJKE 
BESTURINGSSYSTEEMPRODUCT WORDT 
MEEGELEVERD, IS VAN TOEPASSING OP DE 
BESTURINGSSYSTEEMONDERDELEN, MITS DE 
BESTURINGSSYSTEEMONDERDELEN DOOR U IN 
LICENTIE ZIJN GENOMEN BINNEN DE IN DE 
OVEREENKOMST VAN HET TOEPASSELIJKE 
BESTURINGSSYSTEEMPRODUCT GELDENDE TERMIJN. 
DEZE AANVULLENDE OVEREENKOMST VERLENGT 
ECHTER DE TERMIJN VAN DE BEPERKTE GARANTIE NIET.




