הסכם רשיון משלים למשתמש קצה עבור תוכנת Microsoft 
(להלן: "הסכם רשיון משלים")



חשוב - קרא בעיון: רכיבי מערכת ההפעלה של Microsoft הנלווים להסכם רשיון משלים זה, כולל כל תיעוד "מקוון" או אלקטרוני (להלן: "רכיבי מערכת ההפעלה"), כפופים לתנאים ולהוראות של ההסכם שבמסגרתו קיבלת רשיון לשימוש במוצר מערכת ההפעלה המתאים של Microsoft המתואר להלן (כל אחד מהווה "הסכם רשיון למשתמש קצה" או "הסכם רשיון"), ולתנאים ולהוראות של הסכם רשיון משלים זה. על-ידי התקנת רכיבי מערכת ההפעלה, העתקתם, הורדתם, גישה אליהם או כל שימוש אחר בהם, הנך מביע את הסכמתך להיות כפוף לתנאים של הסכם הרשיון של מוצר מערכת ההפעלה המתאים ושל הסכם רשיון משלים זה. אם אינך מסכים לתנאים אלה, אינך רשאי להתקין את רכיבי מערכת ההפעלה, להעתיקם, להורידם, לבצע גישה אליהם או להשתמש בהם.

הערה: אם אין ברשותך עותק בעל רשיון תקף של מוצר מערכת ההפעלה של MICROSOFT (כולל אך לא מוגבל ל- MICROSOFT WINDOWS XP PROFESSIONAL, MICROSOFT WINDOWS 2000 PROFESSIONAL, MICROSOFT WINDOWS 2000 SERVER או MICROSOFT WINDOWS 2000 ADVANCED SERVER) שעבורו ניתן כל אחד מרכיבי מערכת ההפעלה (כל מוצר כזה מהווה "מוצר מערכת הפעלה"), אינך מורשה להתקין את רכיבי מערכת ההפעלה, להעתיקם, להורידם, לבצע גישה אליהם או להשתמש בהם באופן אחר, ואין לך כל זכויות במסגרת הסכם רשיון משלים זה.

מונחים המופיעים בהסכם רשיון משלים זה ואינם מוגדרים כאן, יהיו בעלי משמעות כפי שהוגדרה עבורם בהסכם הרשיון של מוצר מערכת ההפעלה המתאים.

כללי. רכיבי מערכת ההפעלה מסופקים לך אך ורק כדי לעדכן, להשלים או להחליף תפקודים קיימים במוצר מערכת ההפעלה המתאים, ועם התקנתם רכיבי מערכת ההפעלה הופכים לחלק ממוצר מערכת ההפעלה. מוענק לך בזאת רשיון לשימוש ברכיבי מערכת ההפעלה בהתאם לתנאי הסכם הרשיון של מוצר מערכת ההפעלה עבור מוצר מערכת ההפעלה המתאים (הכלולים בזאת על-ידי הפניה) ובהתאם לתנאים המפורטים בהסכם רשיון משלים זה, בתנאי שתמלא את כל התנאים. אם קיימת סתירה בין תנאים אלה לתנאים החלים על רכיבי מערכת ההפעלה, לתנאים בהסכם רשיון משלים זה תהיה עדיפות.

זכויות והגבלות נוספות. 

* אם נמצאים ברשותך מספר עותקים בעלי רשיון תקף של מוצר מערכת ההפעלה, הנך רשאי לשכפל, להתקין ולהשתמש בעותק אחד של רכיבי מערכת ההפעלה בכל המחשבים שברשותך בהם פועלים עותקים בעלי רשיון תקף של מוצר מערכת ההפעלה, בתנאי שתשתמש בעותקים הנוספים של רכיבי מערכת ההפעלה בהתאם לתנאים שפורטו לעיל.  

* אלא אם רכשת את רכיבי מערכת ההפעלה על-גבי אמצעי אחסון חיצוני, הנך רשאי ליצור עותק יחיד של רכיבי מערכת ההפעלה אך ורק למטרות ארכיון או לצורך התקנה מחדש של רכיבי מערכת ההפעלה באותו מחשב בו היו רכיבי מערכת ההפעלה מותקנים קודם לכן. Microsoft Corporation, נציגויותיה ו/או ספקיה שומרים לעצמם את כל הזכויות, הבעלות והאינטרסים הנוגעים לרכיבי מערכת ההפעלה. כל הזכויות שלא הוענקו במפורש שמורות ל- Microsoft Corporation, נציגויותיה ו/או ספקיה.

האחריות המוגבלת (אם קיימת) הכלולה בהסכם הרשיון של מוצר מערכת ההפעלה המתאים חלה על רכיבי מערכת ההפעלה בתנאי שהרשיון לשימוש ברכיבי מערכת ההפעלה ניתן לך במסגרת תקופת האחריות המוגבלת המתוארת בהסכם הרשיון של מוצר מערכת ההפעלה המתאים. הסכם רשיון משלים זה אינו מאריך את פרק הזמן שבו חלה האחריות המוגבלת.

